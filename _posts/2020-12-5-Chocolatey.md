---
title: Chocolatey
date: 2020-12-05T02:57:05+03:00
author: Mo9a7i
layout: post
permalink: '/2020/Chocolatey/'
tags:
  - تقنية
comments: true
---

حجز مساحة فقط
مالي خلق اكتب الحين
بس بكتب شوي

[تشوكولاتي،](https://chocolatey.org/) يالبيه بس مع إنه مايصلح لي مسوي دايت بس يقولون مفيد
هالبرنامج اشوفه واجد في الدروس حقت البرمجة والجافا سكريبت بالذات وقت تركيب نود جي إس واشياء اساسية مثل كذا
وللأمانة ساحب عليه

لان دايم اقرا شرح لتركيب برنامج معين, يقول للتركيب على وندوز سو كذا كذا كذا واذا ودك تشوكولاتي طق هنا, واسحب على امه
الزبدة كثرت طواريه هالبرنامج

لييييييييييييين الفترة الأخيرة، مع إفتتاح [مركز الكفاءة](https://www.efficiencys.com.sa) إي والله الله يبارك فيكم وكذا
المهم, بداية الموضوع كانت من اللي قبل مركز الكفاءة, من أيام [كفاءة العرض](https://www.promoe.com.sa) أما ماكنت تدري؟ الله يبارك فيك بعد ومشكور

المهم، كنت مسؤول عن البنية التحتية للآي تي في البزنس هذا، فحاولت أسويه بأسهل طريقة ممكنة للمستخدمين والموظفين, وإضطريت أتعلم على تقنيات واجد ماكنت اعرف عنها إلا إسمها، مثل:

- Active Directory
- NAS (Qnap) / SMB / File Servers / Print Servers
- Switching / Routing
- Windows Server شغلات ثانية
- أنظمة الكاميرات
- أنظمة حظور وإنصراف

المهم، وحدة من التحديات كانت كيف تسوي سيتب لكمبيوتر جديد بنفس القوانين حقت الكمبيوترات القديمة كلها ونفس البرامج الأساسية والإعدادات الإساسية وخلافه
إختصرت الموضوع واستخدمت [Ninite](https://ninite.com/) أيام كفاءة العرض وكان عدد الأجهزة تقريبا حدود العشرة فوقها تحتها شوي

الآن مع التوسعات وزيادة الموظفين، للأمانة ضاعت الطوشة شوي، صار فيه موظفين آي تي يغطون مكاني بحكم السفر وخلافه، ومو بكل صغيرة وكبيرة بيقعدون ينتظروني
فيه أجهزة تركبت من أبراج الدوسري دايكرت لين وصلت لليوزر (وندوز أسلي على قولة ابو عابد)
وفيه أجهزة سوينا لها تركيب محلي بتوجيهات خفيفة عن بعد، لكن بشكل عام، التركيبات ماكانت عالمزاج ولا عالستاندرد ولا بنفس نظام التسمية اللي كنا مسوينه 100%
بحثت عن طريقة لتركيب البرامج ريموتلي على كمبيوترات الكلاينت من السيرفر ولقيت نفس الدروس الصعبة اللي كنت الاقيها قبل، واللي تحتاج منك تعدل على القروب بولسي وخرابيط مالي خلق اقرا فيها صراحة
بحثت بحثت وكالعادة اخر أمل كتبت في قوقل
`Ninite Alternatives Open Source`
وأطيح لك على اللي بالمقارنة فرررررررق بينه وبين غيره من الخيارات، تشوكولاتي



المهم اكمل بعدين
