---
title: التسليك
date: 2010-03-22T12:54:34+03:00
author: Mo9a7i
layout: post
tags:
  - تسليك
  - سواليف
---

# مــاهو التسليكـ ؟؟

> التسليكـ : هو ان تعطي المتحدث جوه يعني تمشيله وتحسسه انك مهتم ومتحمس لسالفته وانت منتب يمه او دآإري انه تسذوب او سآإمج

## أحكــام التسليك

ـفيه احكام لـ التسليكـ . . خلنا ناخذها بالترتيب :

### تسليكـ واجب

* هذا التسليكـ لما ابوك ولا امك قاعدين ينكتون وانت تضحك وتسلكلهم غصب . . حتى لو كآإنت النكته سامجه لكن واجب تضحك لان لو ماضحكت يعتبر من عقوق الوالدين
* مثلا لو خويك قاعد يتلاسن هو وواحد ثاني وجاء خويك وذب ذبه على اللي يلاسنه . . في ذا الوقت واجب انك تضحك حتى لو كانت الذبه سامجه لانه خويكـ

### تسليكـ مستحب

* هذا لما تقابل واحد من زمان ماشفته او تقابل واحد اول مره تشوفه او واحد توكـ متعرف عليه وقال لك نكته . . المستحب انكـ تسلكله حتى لو هي سآإمجه

### تسليكـ فرض كفايه

* هذا لما يشرح المدرس درس واجب على الطلاب يسلكون له حتى لو مافهمو الشرح علشان يخلص بسرعه . . فلو سلكـ طالب واحد سقط التسليكـ عن الطلاب الباقين

### تسليكـ حرآإم

* هذا لما خويك او اي واحد يقعد ينكت على العالم ويذب عليهم من وراهم وانت تضحك وتسلكله هذا يعتبر حرآإم لانه من الغيبه

## متى تترك التسليكـ وتبدا بـ التزبيد

> التزبيد هو أن تعطي بالوجه, تقوم بالتسديد, في منتصف الجبهة
 يعني فيه شي يخليك تترك التسليك وتقعد تزبد لـ العالم . .

مثلا واحد دايم يفقش عليك ويعطيك من الرخيص وانت عارف انه كذوب بس تسلكله . . عاد انت طفحت من كثر ما يكذب . . في هذي الحاله اتركـ التسليكـ  واقعد ازبدله وقل له
**مع احترامي لك انت كذاب** << بالله وين الاحترام فيه . .
هذا النوع ماينفعله الا التزبيد وصدقني انت مسوي فيه خير، انت سلكله في البدآإيه بس اذا شفته زودها علطول ازبدله

## فلسفــــــه

 التسليكـ شي حلو ويجعل المجتمع مترابط اكثر واكثر ويعم بالسعاده على افراد المجتمع لأنك تعطي المتحدث جوه وهو يحبكـ لانه يحسبك متحمس مع سالفته . . وهذا الشي يجعل المجتمع يسود بين ارجآإئه المحبه والألفه . . انا شخصيا احب اللي يسلكلي بس مو مره يعني يسلكلي في وقت الازمآإت . .

## مــا يستفــاد

لازم تسلكـ بس مو مره يعني على خفيف
لاتنكت وآإجد ولاتسولف وآإجد لان بيجي اليوم اللي يزبدون لك الناس فيه
يجب عليكـ التحلي بـ الاخلاق السعوديه
