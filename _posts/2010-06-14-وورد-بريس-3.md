---
title: وورد بريس 3
date: 2010-06-14T10:44:32+03:00
author: Mo9a7i
layout: post
tags:
  - سواليف
---
أدري أدري والله إني وحشتكم ومن زمان ماقريتوا خرابيط لي ولكن شششنسوي ؟ مشغولين والله الواحد مايقدر يحك شسمه من كثر الشغل!

باقي لي ترم واتخرج وحالياً بفترة تطبيق, مختلفة جداً جداً عن اللي توقعته.

ليش دايم الأشياء اللي عكس بعض تجي مع بعض والأشياء اللي مع بعض تجي بعيد عن بعض؟

يعني, مثال بسيط بس عشان تفهمون العبارة المحششة اللي قبل شوي

الإخوان, بعيدين عن بعض, والأغراب , قريبين مع بعض

القصد عندي هو إنه, الواحد مشغوووول مرة وتجي لحظات يقول فيها يلعن أم الفراغ

طبعاً الواحد يقعد طول عمره يدرس المثاليـة, وأفضل الطرق المتبعة, وكيف مفروض الدنيا تكون. لكن لما يضيع من عمره 18 سنة وعليها كلها دراسة, ويطلع للدنيا يلقى ولا شي ماشي حسب المفروض وحسب اللي درسه بصراحة **تزززززق** معاه واسمحوا لي بهالكلمة.

السالفة خاربة من اولها لاخرها, والصالحين بهالدنيا قليــــــــــــــــل مرة واحس إنهم يعرفون بعض كلهم ههههههههههههههه لانهم نفر نفرين.

المهم, هل تخرب مع الخاربين وتعيش وتخلي الناس تعيش؟

او إنك تصلح مع الصالحين وتاكل تبن وتتعلم كيف تتعامل مع الخاربين؟

ولا ولا ولا ولاولا, المهم , مو موضوعنا

وأنا اللي امسكه ثم ارقيه للنسخة الثالثة, هذا الوورد بريس طالت اعماركم, نسخة تجريبية طبعاً لكن تقريباً نهائية لان النهائية اليوم ولا قدرت أصبر.

صراحة عجبني الستايل الإفتراضي حقهم, خفيف وفلة, كان فيه صورة فوق وقشعناها لانها تخدش الحياء حق مدونتي (حاطين كتب ما كتب) كلام فاضي صراحة لووول.

يالله, نراكم بتدوينة أخرى
